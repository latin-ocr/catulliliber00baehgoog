PROLEGOMENA. LXXV

optimorum antiquissimorumque inuestigatione sumpta: modo
huius modo illius codicis inter lectiones incerti fluctuantes
et plerumque scripturae alicuius bonitatem ex numero libro-
rum illam suppeditantium metientes saepius casu quam uia
et ratione uerum inuenisse censendi sunt. uenerunt tandem
saeculi huius initio l. Bekkerus et N. Maduigius‚ quorum ille
editis scriptoribus Graecia, hic in epistula ciitica de Ciceronis
Verrinis emendandis a 1828 ad Orellium data praeclaris
ostenderunt exemplis denuo*)‚ quonam fundamento innit' Α
debeat ueterum scriptorum emendatio, scilicet codicibus non
numeratis sed diligenter ponderatis. ,horum exempla secutus
O. Lachmannus a. 1829 Catulli carmina edidit electis ex
tanta ς librorum (quos solos nouerat) copia duobus quos
tamquam tutissimos sequeretur duces. qua re sola magno
opere poematum Catullianorum prouexit emendationem. prae·
terea ille tot coniecturis propriis ex parte plane egregiis

¹ locos corruptos sanabat ut optimos Italorum Batauorumque

criticos superaret. etiam a posterioris aetatis editoribus criti-
cisne, a Bergkio Hauptio Schwabio L. Muellero Ellisio Vah-
leno Benoistio Riesio Schmidtio aliis, haud paucae bonae
emendationes sunt prolatae3 ex quo numero Schwabius et
Ellisius conquisitis diligenter quae ad historiam textus
Catulliani illustrandam pertinerent et collatis codicibus quam
plurimis beneda poeta meruerunt.

Baehrensius ipse, cum protracto in lucem codice Oxoniensi
tale subsidium nactus esset, quale nec anteriorum editorum
ulli nancisci licuit neque facile nanciscentur posteriores (nisi
V ipse aut alius codex uetustus e bibliothecarum latebris
eruetur, id quod uix et ne uix quidem sperare licet), tum
emendandi munus a Lachmanno inceptum pro uirili parte
explere studuit. et ut iam ante in Analectis Catulliana,
quomodo uitia multa essent tollenda, breuiter exposuerat, ita
in huius libelli priore editione nouas aliquot emendationes
coniecturaeque in medium protulit.

Addenda pauca de huius editionis instituto. uirorum

⁴²) neque enim illi noua atque antehac inaudita protulerunt,

quippe quibus praecessor fuerit iam sacculo XV unicus illc Angelus
Politianus.

 

